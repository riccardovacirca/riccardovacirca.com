LINUX MONGOOSE-DAEMON
=====================
Linux daemon HTTP basato su Mongoose embedded server

Introduzione
------------
Questa applicazione, sviluppata in linguaggio C è progettata come daemon per
sistemi Linux. Il servizio, utilizza Mongoose HTTP embedded server per fornire
un'interfaccia HTTP per l'accesso all'API.

In un sistema Unix-like, un daemon è un tipo di processo in esecuzione in
background progettato per eseguire specifiche funzioni o fornire servizi senza
richiedere l'interazione diretta con l'utente. I daemon, possono gestire servizi
critici come connessioni di rete, servizi web, processi di sistema, servizi di
stampa, pianificazione delle attività, ecc.
Solitamente vengono avviati durante l'avvio del sistema e possono essere gestiti
tramite altri servizi come systemd, che hanno lo scopo di controllare e
coordinare i daemon, semplificandone la gestione. I sistemi con systemd
utilizzano ad esempio systemctl per avviare, fermare, riavviare o gestire i
daemon. Ulteriori strumenti come service o init.d permettono il controllo dei
servizi sui sistemi legacy.

