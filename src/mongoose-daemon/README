LINUX MONGOOSE-DAEMON
=====================
Linux daemon HTTP basato su Mongoose embedded server

Introduzione
------------
In un sistema operativo Unix o Unix-like, un daemon è un tipo di processo in esecuzione in ba-
ckground, progettato per eseguire specifiche funzioni o fornire servizi senza richiedere l'in-
terazione diretta con l'utente. I daemon, possono gestire servizi critici come connessioni di
rete, servizi web, processi di sistema, servizi di stampa, pianificazione delle attività, ecc.
Solitamente vengono avviati durante l'avvio del sistema e possono essere gestiti tramite stru-
menti di gestione dei servizi. Le utility come systemd controllano e coordinano i servizi del
sistema, inclusi i daemon, semplificandone la gestione. I sistemi con systemd, utilizzano tra
gli altri, systemctl per avviare, fermare, riavviare o gestire i servizi. Ulteriori strumenti
come service o init.d permettono il controllo dei servizi su sistemi legacy.

Questa applicazione, sviluppata in linguaggio C è progettata come daemon per sistemi Linux. Il
servizio, utilizza Mongoose HTTP embedded server per fornire un'interfaccia HTTP per l'accesso
alla API.

Mongoose Embedded HTTP Server
-----------------------------
Mongoose Embedded Server, è una libreria leggera e altamente efficiente che fornisce un server
HTTP embedded, ideale per applicazioni embedded e servizi basati su web dal momento che permet-
te di creare rapidamente un'interfaccia web senza dover utilizzare server web complessi.
